<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="shortcut icon" href="../../icon.png" type="image/x-icon">
<link rel="stylesheet" href="../../style/global.css">
<link rel="stylesheet" href="../../style/header.css">
<link rel="stylesheet" href="../../style/footer.css" />
<link rel="stylesheet" href="../../style/markdown.css" />

    <title>Підготовка до Norskprøven - B1 за 1 рік</title>
  </head>
  <body>
    <header>
  <a id="logo" href="../../">Legen i Norge</a>
  <nav>
    <ul>
      <li><a href="../../about">Про проект</a></li>
      <li><a href="../../articles">Статті</a></li>
      <li><a href="../../contact">Зв'язатись</a></li>
    </ul>
  </nav>
</header> 
<div class="markdown">
  <h1>Підготовка до Norskprøven - B1 за 1 рік</h1>
  <p>Sep 26, 2024</p>
  <p><img src="../../img/norskproven-preparing/prikestolen-may-2024.webp" alt=""><em>Preikestolen, Norge - Mai 2024</em></p>
<p>Успіх у вивченні мови залежить від того, скільки годин ви проведете за столом, ресурсів, які ви використовуєте та ефективності тактики підготовки.</p>
<p>Впродовж підготовки, ви будете змінювати стратегії та адаптувати їх під свій рівень норвежської мови.</p>
<p>Далі я буду розповідати про методи, які використовував я.</p>
<p>Вони дозволили за 9 місяців вивчити з А1 до Б1. Стаття буде апгрейдитись після другого складання Norskprøven.</p>
<h2 id="рівень-а1а2">Рівень А1/А2</h2>
<p><img src="../../img/norskproven-preparing/photo_2024-10-05_17-26-20.jpg" alt=""></p>
<p>Головне на цьому рівні це робота з підручником På vei. Тексти там написані доволі простими словами та їх легко зрозуміти. Важливо також виконувати аудіовправи на вебсайті.  Вони допомагають почати сприймати мову на слух, оскільки спікери розмовляють доволі повільно. Письмові завдання з підручника та на сайті допомагають зрозуміти граматику.</p>
<p>Альтернатива до På vei є підручник «Hei!». Відмінність в тому, що «Hei!» пропонує більш повільний темп вивчення мови. Там є окремо А1, та А2 рівні. В På vei вони об&rsquo;єднані.</p>
<p>Після закінчення 1/3-50% підручника можете починати підручник Stein på stein.</p>
<p>Для покращення говоріння найкраще підходить носій мови. Якщо ви живете в іншій країні, то на italki ви можете знайти вчителя. Шукайте того, хто не говорить українською/російською. Задача вчителя розмовляти так, щоб вам було зрозуміло.</p>
<p>В ChatGPT можете давати на перевірку свої перші тексти. Не думайте, що вам потрібно мати широкий словниковий запас для написання тексту. Ви можете написати, як пройшов ваш день або про друга дитинства. Завдання, це взагалі зрозуміти початкові правила побудови речень (база: дієслово завжди на 2 місці або V2 правило). Промпт виглядає наступним чином: &ldquo;Ти мій вчитель норвежської мови. Я тільки почав її вивчати. Я написав текст, можеш його будь ласка перевірити. Пояснюй правила та мої помилки простими словами. Далі йде текст: &hellip; &ldquo;.</p>
<p>На цьому рівні ідеально підійде ресурс LingQ, а саме розділ міні-історій. Він допоможе побудувати початковий словниковий запас, тому що слова, які там вживаються ви використовуватимете майже кожного разу при спілкуванні з норвежцями. Рекомендую вкластись в підписку на 1-2 місяці, тому що реклама вбиває будь-яку мотивацію.</p>
<h2 id="a2b1-рівень">A2/B1 рівень</h2>
<p><img src="../../img/norskproven-preparing/photo_2024-10-05_17-26-21.jpg" alt=""></p>
<p>На цьому рівні підручник називається Stein på stein. Матеріали та вправи стають більш складнішими. Після закінчення 1/3-50% підручника можете по трішки читати та вирішувати Her på berget.</p>
<p>Тексти потрібно починати писати на складніші теми. Наприклад, описувати картинку, ви можете знайти приклади картинок до іспиту в гуглі. Написати лист-скаргу, наприклад, про те, що &ldquo;ноутбук, який вам надіслали не працює&rdquo;. Писати тексти на загальну тему, наприклад: «людина на яку ви рівняєтесь», або «що саме вам приносить радість кожного дня». Потім тексти перевіряти через ChatGPT на помилки та їх виправлення. З часом ви почнете примічати, що помилок стає все меньше і меньше.</p>
<p>На сайті nrk.no ви можете знайти багато безкоштовних відеоматеріалів. Спочатку це може здатись складним, але з часом ви будете розуміти все більше і більше. Мені подобалось дивитись Dagsrevyen 21. Сюжет новин, який виходить кожного дня і триває в середньому 15 хвилин. Ці ж новини ви можете обговорювати з норвежцями.</p>
<p>Після кожного сюжету Dagsrevyen 21 я виписував незрозумілі фрази на лист А4. Важливо писати саме фрази, тому що слова можуть мати декілька значень. Слова я виписував у вигляді таблиці та зрозумілим текстом. Робив фотографію та надсилав до ChatGPT з проханням перекласти (це дуже сильно економить час). Після цього дивився сюжет ще раз, але тепер все було зрозуміло.</p>
<p><img src="../../img/norskproven-preparing/photo_2024-10-05_17-52-04.jpg" alt=""></p>
<p>Мої знайомі вивчали через мультсеріал Peppa Gris, комедію-серіал Side om Side і звичайно ж серіал SKAM.</p>
<p>В ютубі є викладач норвежської мови Norsklærer Karense. Я знайшов корисним її відео про граматику та порадами, щодо підготовки до Norskprøven.</p>
<p><strong>Корисні посилання:</strong></p>
<p><a href="https://www.lingq.com/">LingQ</a></p>
<p><a href="https://utdanning.cappelendamm.no/norsk-som-andresprak/norsk-for-nybegynnere-a1-a2">Підручники På vei та Hei!</a></p>
<p><a href="https://utdanning.cappelendamm.no/norsk-som-andresprak/norsk-for-viderekomne-b1-c1">Підручники Stein på stein та Her på berget</a></p>
<p><a href="https://tv.nrk.no/serie/dagsrevyen-21">NRK Dagsrevyen 21</a></p>
<p><a href="https://www.youtube.com/@NorsklrerKarense">NorsklrerKarense</a></p>

  <p>
    <b>Дата останньої редакції статті: </b
    >October 2, 2024 
  </p>
</div>

    <footer>
  <p><em>Legen i Norge</em></p>
  <p>2024</p>
  <a href="https://t.me/cat_scan"><img src="../../img/telegram.png" alt="Telegram" /></a>
</footer>

  </body>
</html>